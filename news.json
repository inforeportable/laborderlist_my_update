 {
    "Show": "0",
    "DateTime": "[2024-10-01 13:52:40]",
    "Message": "เรียน หน่วยบริการในระบบหลักประกันสุขภาพแห่งชาติ ทุกแห่ง\n\nด้วยสำนักงานหลักประกันสุขภาพแห่งชาติ (สปสช.) อยู่ระหว่างการปรับปรุงแก้ไขประกาศสำนักงานหลักประกันสุขภาพแห่งชาติ เรื่อง การจ่ายค่าใช้จ่ายเพื่อบริการสาธารณสุข กรณีบริการสร้างเสริมสุขภาพและป้องกันโรคสำหรับบริการพื้นฐาน จ่ายตามรายการบริการ ปีงบประมาณ 2568 โดยมีการยกเลิกการจ่ายชดเชยกรณีบริการคัดกรองและประเมินปัจจัยเสี่ยงต่อสุขภาพกาย/สุขภาพจิต ทั้งนี้จะจ่ายเฉพาะบริการคัดกรองเบาหวานและไขมันในเลือด นั้น\n\nดังนั้น ในปีงบประมาณ 2568 กรณีหน่วยบริการมีการคัดกรองปัจจัยเสี่ยงต่อสุขภาพกาย/สุขภาพจิต จะไม่สามารถบันทึกข้อมูลเบิกค่าบริการดังกล่าวได้ โดยเป็นค่าใช้จ่ายที่รวมอยู่ในเหมาจ่ายรายหัว (Capitaion) มีผลกับบริการตั้งแต่วันที่ 1 ตุลาคม 2567 เป็นต้นไป\n\nรายการที่ไม่จ่ายชดเชยเพิ่มเติม ได้แก่\n1. บริการคัดกรองและประเมินปัจจัยเสี่ยงต่อสุขภาพกาย/สุขภาพจิต อายุ 15 – 34 ปี\n2. บริการคัดกรองและประเมินปัจจัยเสี่ยงต่อสุขภาพกาย/สุขภาพจิต อายุ 35 – 59 ปี\n\nทั้งนี้ หากประกาศฯ มีการลงนามเรียบร้อย หน่วยบริการสามารถศึกษาได้จากหน้าเวปไซด์ สปสช./ศูนย์ข้อมูลกฎหมาย สำนักงานหลักประกันสุขภาพแห่งชาติ(สปสช.) https://law.nhso.go.th/\n\nจึงเรียนมาเพื่อทราบ\n\nที่มาจาก https://eclaim.nhso.go.th/webComponent/news/NewsDetailAction.do?id=1046"
}
